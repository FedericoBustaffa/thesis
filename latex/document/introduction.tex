\chapter*{Introduzione}

Il lavoro di tesi verteva sull'implementazione di una libreria di algoritmi
genetici, in grado di sfruttare architetture multicore per il calcolo parallelo.

Tale esigenza nasce dalla necessità di ridurre i tempi di esecuzione in un
contesto di \textit{explainable AI}. Nello specifico si fa riferimento al
progetto \textit{LORE}~\cite{DBLP:journals/corr/abs-1805-10820} la generazione
di spiegazioni delle decisioni prese da un modello di machine learning. La prima
fase dell'algoritmo frutta infatti un algoritmo genetico per la generazione di
punti sintetici con determinate caratteristiche, utilizzati in seguito per la
costruzione di un albero di decisione, fondamentale per fornire le
\textit{spiegazioni}.

Sia \textit{LORE} che la maggior parte di librerie di machine learning
forniscono un'implementazione Python. La prima fase del lavoro è stata quindi
incentrata sull'esplorazione di possibili soluzioni per un'implementazione in
grado di sfruttare il parallelismo e che fosse utilizzabile tramite una API
Python.

Si è poi passati ad una piccola fase di test su problemi ben noti come il
problema dello zaino e del commesso viaggiatore. Questo per verificare qualità
e correttezza dell'implementazione proposta. Si è inoltre valutata la
correttezza delle versioni sequenziale e parallela sul problema di riferimento.

Una volta testata la correttezza dell'implementazione è seguita una fase di
benchmark in cui si sono valutate le performance e il grado di parallelismo
raggiunto. Dato che anche \textit{DEAP} fornisce la possibilità di sfruttare il
parallelismo, si è deciso di confrontare le performance dei due framework sia
nelle loro versioni sequenziali che parallelizzate.

Infine sono stati svolti dei test sulla qualità dei risultati prodotti. Qui
l'obbiettivo è stato quello di verificare che l'implementazione proposta fosse
in grado di produrre risultati comparabili con quelli ottenuti tramite
\textit{DEAP}.